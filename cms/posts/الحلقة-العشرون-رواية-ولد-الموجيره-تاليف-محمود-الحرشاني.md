---
title: الحلقة العشرون. رواية ولد الموجيره. تاليف محمود الحرشاني
created-on: 2023-02-06T20:58:11.990Z
updated-on: 2023-02-06T20:58:12.151Z
published-on: 2023-02-06T20:58:12.243Z
f_author-2: cms/authors/Mahmoud-Horchani.md
f_header-image:
  url: /assets/images/waled-moujira-couv.jpg
f_thumbnail:
  url: /assets/images/waled-moujira-couv.jpg
f_photo-credit: المؤلف
f_summary-content: >-2
   قالها السبتي بعد ما شعللها السيقارو اللي جبدتو من باكوها من نوع السجائر الفاخره..وعندي سؤال اخر مادام..قاتلو هذا فقط..قالها ورأس سيدي بوحطبه السؤال هذا فقط..قاتلو قول.. قالها علاه ما تزوجتش بعد وفاة المرحوم زوجك وأنت مازلت صغيره ومحاميه وما شاء الله تقولش عليك سهير رمزي في زمانها...قاتلو وداد...استنى استنى يا وحيد.. اشنيه حكاية سهير رمزي هاذي فاش نشبها أو تشبهني..
  قالها السبتي ورحمة الموجيره أنت خير منها..
f_1-2-word-summary: ولد الموجيره 20
f_issue: cms/issue/مجلة-الثقافية-التونسية-العدد-التاسع-1.md
f_tags:
  - cms/tag/Culture-and-arts.md
  - cms/tag/ابداعات-حره.md
tags: posts
layout: "[posts].html"
date: 2023-02-06T20:58:12.318Z
seo:
  noindex: false
  twitter:title: summary
  twitter:card: summary
---
بعد ما وافق السبتي او مكرم كما تحب تسميه مدام وداد المحاميه على انو يسكن قريب منها باش كيف تحتاج قضيه في الليل يقضيهالها.. قاتلو مدام وداد باش نعطيك غرفه خلفيه في الفيلا نسكن فيها.. هي مااثثها من جميعو ..ما تحتاج حتى شي..قالها مكرم أو السبتي مدام سامحني عندي سؤال..قاتلو اسال يا ولد سيدي بوحطبه..قالها  .مدام ما عندكش اولاد..قاتلو وداد..لا  .عندي.. عندي بنتي تعيش في فرنسا وما تروح كان مره في العام..في الصيف..باش تعدي العطله متاعها وعندي ولدي عمرو خمس وعشرين سنة..يخدم في جنوب افريقيا. وما يروحش ألا مره   في العامين وهذاك علاش أنا  نعيش وحدي في الفيلا هاذي.. انحس احيانا بالوحدة.... والقلق. . قالها السبتي بعد ما شعللها السيقارو اللي جبدتو من باكوها من نوع السجائر الفاخره..وعندي سؤال اخر مادام..قاتلو هذا فقط..قالها ورأس سيدي بوحطبه السؤال هذا فقط..قاتلو قول.. قالها علاه ما تزوجتش بعد وفاة المرحوم زوجك وأنت مازلت صغيره ومحاميه وما شاء الله تقولش عليك سهير رمزي في زمانها...قاتلو وداد...استنى استنى يا وحيد.. اشنيه حكاية سهير رمزي هاذي فاش نشبها أو تشبهني.. قالها السبتي ورحمة الموجيره أنت خير منها.. قاتلو ثمة  واحد يحلف براس ورقه متاع كارطه.. قالها يا مدام  لو كان تعرف اشكوني الموجيره اللي حلفت بها ألا وما ادوخ جيدت وداد سيقارو ثاني وكالعاده شعللها السبتي وقاتلو توى تحكيهالي..حكاية الموجيره ومن بعد أشنيه حكاية  سهير رمزي قالها يا مدام .الموجيره حكايتها حكايه.. ماهو أنا يقولولي ولد الموجيره..يعني الموجيره هي كنايه لامي اللي ما نعرفهاش..أما علاش يقولولها الموجيره ما نعرفش. كيفاش قاتلو وداد ما تعرفش..قالها الموجيره هي أحسن واجمل ورقة في الكارطه.قاتلو وداد صحيح..أكيد سموها الموجيره لانها كانت مزيانه. واجمل نساء القرية  متاعكم  كيف ما ورقه الموجيره أجمل ورقه في الكارطة . ضحك السبتي ضحكة كبيرة.اذا كان هكة مالا  أنا ولد الموجيره.. قاتلو يا ولد الموجيره يا مهف.. واشنيه حكايه سهير رمزي..كيفاش أنا نشبهلها..قالها يا مدام أنت أجمل منها.راني رأيتها في فيلم هي وفاروق الفيشاوي واحمد مظهر. حاجة أخرى يا مدام..أي وأنا كيفاش نشبهلها. قالها السبتي يا مدام راني نحشم منك .. أما ورأس الموجيره أنت احلى منها.. قاتلو يا السبتي يا مهف..ما تقليش اللي أنت معجب بي...قالها معاذ الله..استغفر الله يا مدام..اش جاب لجاب.. أنا خدامك يا مدام . تعلمنا ما ننظروش للتفاح اللي  معلق الفوق .قاتلو  يا ولدي اشبيك كانو مسك جني..فاش غلطت انت قاتلو شوف يا مكرم هاو باش انقلك.. بعد وفاة المرحوم غطست في خدمتي وحبيت نعوض الفراغ اللي تركو زوجي بعد وفاتو. بالخدمه ..حبيت نعمل كل شي باش تملأ الفراغ هذا. وخاصة إن أولادي الزوز بعدو.   علي وما يروحو ألا مره في العام..ما انخبيش عليك فكرت مرات باش نعاود حياتي..لكن كبرت علي اني نتزوج مره أخرى.. بيني  وبين المرحوم زوجي كان ثمة حب كبير.. كنت انحبو برشه وانخاف عليه من كل شي وهو زاده  كان يحبني..وجبنا بنتي  ثم ولدي وكبرناهم..لكن فجأة توفي زوجي في حادث. .. أولادي سافرو وأنا بقيت نعيش وحدي وكبرت علي الدار..احيانا انحب  انعيش   كيف النساء الكل. ..تفهم ما هو يا السبتي..نشعر بفراغ كبير..وانحس اللي ثمة حاجة ناقصتني.. ما انحبش نتزوج مره اخرى قالها السبتي..ورأس سيدي بوحطبه فهمتك يا مدام..  عفوا..يا سهير رمزي..قاتلو بزي من الركاكة عاد.. ماك قلت اللي أنا أحسن منها.. ........... الى اللقاء في الحلقة القادمة