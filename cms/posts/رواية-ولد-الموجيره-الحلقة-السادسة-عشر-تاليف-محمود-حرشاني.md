---
title: رواية ولد الموجيره.الحلقة السادسة عشر. تاليف محمود حرشاني
created-on: 2023-02-03T20:41:39.538Z
updated-on: 2023-02-03T20:41:39.723Z
published-on: 2023-02-03T20:41:39.801Z
f_author-2: cms/authors/Mahmoud-Horchani.md
f_header-image:
  url: /assets/images/8570ad48f117b619fab875692eaa0f59e87d0d8e.jpeg
f_thumbnail:
  url: /assets/images/2c691b68e3b3b04acc27a86613cbc90110858722.jpeg
f_photo-credit: الكاتب
f_summary-content: ويتواصل التشويق مع فصول رواية ولد الموجيره..صدمة تعرض لها
  السبتي بعد ان رفضت الفة الزواج منه
f_1-2-word-summary: ولد الموجيره.16
f_issue: cms/issue/مجلة-الثقافية-التونسية-العدد-التاسع-1.md
f_tags:
  - cms/tag/Culture-and-arts.md
tags: posts
layout: "[posts].html"
date: 2023-02-03T20:41:39.874Z
seo:
  noindex: false
  twitter:title: summary
  twitter:card: summary
---
صارح السبتي زميلتو الفة بحبو ليها..بعد ما بقى يخمم مده كبيره من اللي تعرف عليها..لكن الفه قاتلو شوف يا السبتي انا عمري ما نلقى ما خير منك.لكن   ما انحبكش تتسرع..انت تعرف اللي انا مطلقة وكنت  متزوجه.. وما انخبيش عليك  فشل زواجي هذاك قتل كل رغبة عندي في الزواج مرة اخرى.خللينا نبقاو هكة اصحاب..وقبل ما يقول السبتي حتى كلمة اخرى.قاتلو  انا عندي مشروع اخر في مخي توى موش الزواج..قالها السبتي عجب ..اشنوى ها المشروع هذا..اللي  يخليك ترفض الزواج..يا خي راك مازلت صغيره..واللي في عمرك مازالو يقراو في الجامعه. قاتلو عليك نورهاك جيت للصحيح توى..قاتلو تعرف  اشنوى مشروعي انا..موش باش انعاود انعرس.. انا يا سيدي قررت باش نرجع نقرا..طريقي هو القراية.وشويه الفلوس اللي نوخذ فيهم من الفهوة باش نقرا بيهم في معهد حر وباذن الله باش نجتهد باش  ونمش للجامعه..ما عادش عندي اي رغبة في الزواج.. وزواجي الاول كان فاصل وانتهى في حياتي..لكن نوعدك نبقو اصحاب كيف ما يقولو بيناتا بن وسكر..ماهم يقولو بيناتنا ملح وماء احنا هو بيناتنا بن وسكر..ما انحبكش تتغشش مني يا السبتي..انقلك حاجة انا طول عمري نحب على خو يحبني ويخاف علي..اشنوى رايك تكون انت الخو اللي نبحث عليه.ومن غيرما تخمم برشه قبلاتو .هاذي من اخت لخوها...الستي ما وجد ما يقول..قعد على اول كرسي وحط راسو بين ايديه وقال لالفه ابعد علي توى..انا من اليوم باش نخرج من القهوةوماعادش انت ترى وجهي..انت ربي يواجهك خير..وان شاء الله تنجح في قرايتك..اما انا..باش نهج من ها البلاد..ما بقالي فيها ما يشدني.قاتلو الفه شوف يا السبتي تبطل انت انبطل انا زاده..قالها اانا خذيت قراري..من اللحظه هاذي باش نوخذ حسابي ونغادر..السبتي عمرو ما شرب في حياتو..ولكن ما عرفش كيفاش  انو في حاجة باش يشرب..لعلو ينسى الصدمة اللي جاتو بعد ما رفضت الفة الطلب متاعو..وفي طريقو بعد ما ترك القهوة وتسلم حسابو دخل لاول حانة اعترضتو..وهو في ثنيتو شرا باكو دخان من النوع الفاخر ودخل للحانه..شرب الاولى والثانية والثالثة وهو يشعل قي السواقر من  بعضها لوين ولى عامل عجاجه متاع دخان..كان يحدث في روحو..هكة يا الفه..انا اللي حبيتك وحلمت بيك وكتبت عليك الشعر..ترفضني...وظه ترجع تقرا.والطاوله تفرغ  وهو يعيط  للنادل.ويقللو زيد هات..بدات الحانة تفرغ من الزبائن  والسبتي مازال قاعد..لكن بدظ يشعر بدوار ودوخه كبيره..وبدا وحدو يتكلم انا ترفضني الفه..انا السبتي ولد الموجيره.ترفضني الفه..وينك  يا شهلة يا بنت عمي  يا بنت وادي الهشيم..وبدا السبتي يعني بالصوت العاليشهلة يا شهلة يا مولات العين الكحلةيا قمره في ليل الظلمةيا غزالة في رمال الصحراكان السبتي يمشي في الشارع وهو يغني على شهله..ما كان يهمو في حد..كان يشعر ان الناس الكل تغني معاه على شهلة شهلة ما  يعادلها حد كي تحط الحطة وتقد-