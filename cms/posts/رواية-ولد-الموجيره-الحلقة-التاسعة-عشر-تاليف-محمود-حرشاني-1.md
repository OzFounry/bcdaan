---
title: رواية ولد الموجيره..الحلقة التاسعة عشر.. تاليف محمود حرشاني
created-on: 2023-02-05T19:29:39.008Z
updated-on: 2023-02-05T19:29:39.154Z
published-on: 2023-02-05T19:29:39.207Z
f_author-2: cms/authors/Mahmoud-Horchani.md
f_header-image:
  url: /assets/images/waled-moujira-couv.jpg
f_thumbnail:
  url: /assets/images/mahmoud-horchani1.jpg
f_photo-credit: الكاتب
f_summary-content: .قالها السبتي مادام خدمة الليل ما اتفقناش عليها.. وزيد خدمة
  الليل راهي محطره وتخوف..ذوانا انسان زوالي وما عندي والي كيف ما تقول نعمة هي
  قاتلو هاك مغروم بالغناء ونعرف الجموسي  ونعمة واشكون اخر قالها وصابر الرباعي
  وعلية وذكرى محمد وعبد الوهاب وعبد الحليم اشنوى هذا الكل.. وين نحبي..هذا الكل
  مخبيه يا السبتي با ولد سيدي بوحطبة..قالها يا مدام..راني فنان من مجاميعو وبن
  ادورني اندور..قاتلو كيفاش تخاف وانت قتلي عندك قلب صيد..
f_1-2-word-summary: رواية ولد الموجيره محمود حرشاني
f_issue: cms/issue/مجلة-الثقافية-التونسية-العدد-التاسع-1.md
f_tags:
  - cms/tag/Culture-and-arts.md
tags: posts
layout: "[posts].html"
date: 2023-02-05T19:29:39.259Z
seo:
  noindex: false
  twitter:title: summary
  twitter:card: summary
---
رواية ولد الموجيره رواية بالدارجة التونسية 
تاليف وكتابة محمود حرشاني
الحلقة التاسعة عشر
----------------------------------
بدات وداد المحامية تستلطف في كل ما يصدر عن السبتي وخاصة وقت اللي يحكيلها على مغامراتو.. وكيفاش خرج من بلادهم وادي الهشيم  وجا لتونس يبحث على خدمة بعد ما كان ناوي يقطع الى ليبيا.. لكن في قابس تعرف على صاحبو اللي جا وهو اياه لتونس..وداد كانت تشيخ بالضحك كل ما حدثها السبتي على شهلة بنت وادي الهشيم وكيفاش كان يعمل كل شي باش ينجم يشوفها وعلى الفة زميلو اللي كانت تخدم معاه في القهوة..كانت وداد تقللو باهي واشكون احسن شهلة والا الفة.. السبتي بعد ما بدا يشعر انو وداد ماشية معاه في الخط..يقلها والله يا مدام لو كان جا بيدي لا انسيبهم لثنين كيف ما يقول الجموسي الله يرحمو. ويهز السبتي بالطرؤقالنساء النساءالله يعيش النساءتقللو وداد ..لثنين با مهبول ؟ اما انت انسان منخطر بالحقيقلها السبتي..لا ..يا مدام . وراس سيدي بوحطبة.. راني بالفم بركة..العين حللوفه تشتهي..اما الصحة يجيبها ربي .. وتشيخ وداد بالضحك وتقللو لا عاد.. ما اطيحش قبل الضربة..المحامية وداد امراة مكتملة الانوثة.. وعلى غاية من الجمال وعندها شويه كيلوات زائدين.. وفي دارها تتحرر من الملابس الرسمية وتوخذ راحتها في لباسها.. السبتي كيف يشوفها وهي هكة ..يتلفن ويقول الله يلعنك يا شيطان..واحيانا كيف تكون في دارها تجي تحت شجره في الجنينة وتجيب كرسي وتقعد وتجبد سيقارو من النوع الغتوح وتبدا تحدث في السبتي وهو عامل روحو متولهي الجنينة..ماهي اتفقن مع السبتي باش يولي بخدم عندها بشكل مستمر منها يتولهى بالجرده ومنها يقضيلها القضيات اللي تحتاجهم من السوق مادام هي ما عندهاش وقت..نهار سالتو..قاتلو وين تسكن اش عامل في السكنى متاعك قالها نسكن  انا واولاد من وادي الهشيم كاريين محل قريب في المروج..وما نتقابل كان في الليل.. قاتلو وداد  وكيف نحتاج قضية في الليل اشكون يقضيهالي..قالها السبتي مادام خدمة الليل ما اتفقناش عليها.. وزيد خدمة الليل راهي محطره وتخوف..ذوانا انسان زوالي وما عندي والي كيف ما تقول نعمة هي قاتلو هاك مغروم بالغناء ونعرف الجموسي  ونعمة واشكون اخر قالها وصابر الرباعي وعلية وذكرى محمد وعبد الوهاب وعبد الحليم اشنوى هذا الكل.. وين نحبي..هذا الكل مخبيه يا السبتي با ولد سيدي بوحطبة..قالها يا مدام..راني فنان من مجاميعو وبن ادورني اندور..قاتلو كيفاش تخاف وانت قتلي عندك قلب صيد..با اخي اشنوى الفرق بين خدمة النهار وخدمة الليل.. هاني توى انا واياك فقط وحدنا وباب الفيلة مغلق علاه ما خغتش..اشنوى اللي باش يتغير..قاتلو اسمع يا السبتي انقلك الحق اسم السبتي موش عاجبني.. اشنوى رايك نعطيك اسم جديدقالها يا مدام تحب تغيرلي اسمي انا اسمي عاجبني.. اش باش تسمينيقاتلو اشنوى رايك في اسم حسام والا عادل..قالها السبتي يا مدام عيطلي بالاسم اللي يعجبك  فتحي..عادل..كريم  مكرم حساماي قاتلو والله محلاه اسم مكرم عجبني واسم مودارن..قالها السبتي وهو يضحك مالا من اليوم ولى اسمي مكرمقاتلو وهو كذلك با  كرومهلا عاد با مدام رضيت باسم مكرم اما موش ياسم كرومهالكرومه متاكله ومذمومه قا تلو باهي وبعد ما حللينا مشكلة الاسم اشنو رايك انحلو مشكلة السكنىقالها  السبتي  وكبفاش باش تحلها يا مدام؟
---------------------------------
غدا حلقة جديدة من رواية ولد الموجيره رواية مسلسلة بالدارجة التونسية
تاليف محمود حرشاني
* كل الحقوق محفوظة للكاتب